vm. 25.] Is tlte Msml weakened by Age ‚9 9

studium cum rem neglegere familiarem videretur, a
filiis in iudicium vocatus est ut, quem ad modum nos-
tro more male rem gerentibus patribus bonis interdici
solet, sic illum quasi desipientem a re familiari remov-
erent iudices. Tum senex dicitur eam fabulam quam
in manibus habebat et proxime scripserat, Oedr'pzcm
Coloneum, recitasse iudicibus, quaesisseque num illud
carmen desipientis videretur: quo recitato sententiis
iudicum est liberatus. 23. Num igitur hunc, num
Homerum, num Hesiodum, Simonidem, Stesicho-
rum, num quos ante dixi, Isocraten, Gorgian, num
philosophorum principes, Pythagoram, Democritum,
num Platonem, num Xenocraten, num postea Zeno-
nem, Cleanthem, aut eum quem vos etiam vidistis
Romae, Diogenem Stoicum, coegit in suis studiis ob-
mutiscere senectus? an in omnibus his studiorum
agitatio vitae aequalis fuit?

“e 24. Age, ut ista divina studia omittamus, possum

nominare ex agro Sabino rusticos Romanos, vicinos

et familiaris meos, quibusA absentibus numquam fere
ulla in' agro majora opera fiunt, non serendis, non per-
cipiendis, non condendis fructibus. Qamquam in his
minus hoc mirum est3 ‘nemo enim est tam senex qui
se annum non putet posse vivere: sed idem in eis
elaborant quae sciunt nihil ad se omnino pertinere:

Serit arbores quae alteri saeclo prosint,

ut ait Statius noster in Synephebis. 25. Nec vero du-
bitat agricola, quamvis sit senex, quaerenti cui serat,
respondere: Dis immortalibus, qui me non accipere
modo haec a majoribus voluerunt, sed etiam posteris .
prodere.

V vm. Et melius Caecilius de sene alteri saeculo .

prospiciente quam illud idem:

Edepo‘l senectus, si nil quicquam aliud viti
Adportes tecum, cum advenis, unum 1‘d sat est,
Quod diu vivendo multa quae non volt videt.

